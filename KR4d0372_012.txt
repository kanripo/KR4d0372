# -*- mode: mandoku-view; -*-
#+TITLE: 潛山集
#+DATE: 2015-08-25 00:06:31.722537
#+PROPERTY: ID KR4d0372
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0372_WYG_012-1a>¶
欽定四庫全書¶
　潛山集巻十二　　　　　宋　釋文珦　撰¶
　　七言絶句¶
　　　雲泉吟¶
此心長是愛雲泉平澹相親六十年縱使流歸滄海去¶
清聲祗在屋頭邊¶
　　　落花¶
昨日名園錦萬叢一宵風雨樹頭空浮華往往皆如此¶
<pb:KR4d0372_WYG_012-1b>¶
誰不看花似夢中¶
　　　嵗晚自沙溪買舟歸社橋酬李秋崖送别韻¶
嵗暮溪頭欲雪天思歸頻問社橋船心知籬落梅花樹¶
已有寒香似去年¶
　　　聴說南中蟒事¶
蟒身漆黒蟒首紅蟒来動地起狂風慙媿蜑巫能制蟒¶
床頭開柙放蜈蚣¶
　　　丈亭别癯翁¶
<pb:KR4d0372_WYG_012-2a>¶
幾年惆悵限江東暫喜沙頭一笑同依舊扁舟相背發¶
可堪回首月明中¶
　　　别友¶
十年踪跡與君同今日魂銷執手中自是交深難話别¶
不闗秋雨又秋風¶
故人别我江東去不堪回首城邉路明日思君不見君¶
惟有春雲滿江樹¶
　　　古墓¶
<pb:KR4d0372_WYG_012-2b>¶
不知何代公侯墓酹壇欹傾牧兒聚淒涼翁仲滿身苔¶
獨對寒松泣秋雨¶
　　　深居¶
千巖萬壑幽深地一鉢三衣自在身斷定不行朝市路¶
無因猶識利名人¶
　　　山園三月桃未花¶
春風不入窶人家三月園桃未著花老子放癡都不問¶
山厨日日飯胡麻¶
<pb:KR4d0372_WYG_012-3a>¶
　　　山桃¶
山桃初熟山人摘中有甜子如藥黒夜寒月落霜在枝¶
擘破獼猴不敢食¶
　　　陌頭¶
陌頭遊子矜年少爭把夭桃比貌紅老眼看来渾似夢¶
開時便與落時同¶
　　　法寳璉師求竹軒¶
南軒竹色映溪光不减吾州五月涼猶恨秋来鷗鷺少¶
<pb:KR4d0372_WYG_012-3b>¶
須君更為築横塘¶
　　　老懐¶
終向江湖老此身了無機事却難馴沙鷗信是同盟者¶
白首相看意最真¶
　　　聴雪¶
宻片打窻窻自白老翁寒坐正清吟忽聞壓折墻頭竹¶
却想山中積處深¶
　　　㡬夜¶
<pb:KR4d0372_WYG_012-4a>¶
幾夜自聴松雪響西峯道者不曽来今朝擬得尋幽話¶
溪路清寒却又逥¶
　　　晚春¶
遊人只道花時好老子心偏愛晚春萬紫千紅都謝了¶
緑隂時見採桑人¶
　　　湖亭¶
一堤楊栁青絲輭百頃芙蕖錦障開中有閒人心似水¶
坐看沙鳥鏡中来¶
<pb:KR4d0372_WYG_012-4b>¶
　　　春晚¶
黄鳥聲中春意深百花如夢已消沉午窻睡覺心無事¶
行過溪南看緑隂¶
　　　客舍春日乆雨¶
自入春来日日隂客愁春恨兩難禁不知門外東風信¶
看見池塘春水深¶
　　　栁花¶
岸栁飛花老却春風前何事巧随人都縁漂蕩無歸處¶
<pb:KR4d0372_WYG_012-5a>¶
全似天涯倦客身¶
　　　送禪上人歸日本¶
今日送君歸日東便成永别恨難窮海邦萬里波濤隔¶
不似青山有路通¶
　　　送僧歸隠¶
道林身世一何閒去似孤雲不可攀若果怕人知隠迹¶
買山休買有名山¶
　　　送僧還山¶
<pb:KR4d0372_WYG_012-5b>¶
閒雲一片又飛還松桂蕭森滿舊山後夜有誰相伴住¶
自聴泉落翠微間¶
　　　送僧歸静林精舍¶
天竺山中秋講散露蛬煙鴈動鄉情五株松下梁朝寺¶
歸聴羅浮古磬聲¶
　　　病起¶
病起山房四壁空一年春盡雨聲中無人知道情懐惡¶
獨倚溪橋看落紅¶
<pb:KR4d0372_WYG_012-6a>¶
卧病厭厭斷聞見年頭未識春風面今朝强起歩晴光¶
傷心滿地殘梅片¶
　　　杜鵑¶
遊魂變化事無涯吴蜀相望萬里賖回首故宫歸不得¶
聲聲啼血染山花¶
　　　老耳聾聵乙酉嵗絶不聞䳌啼¶
湖海漂流嵗月長每聞杜宇輙思鄉如今耳與聲塵絶¶
啼殺吾心也不傷¶
<pb:KR4d0372_WYG_012-6b>¶
　　　山中隠者居¶
書滿茅堂藥滿園路蹊深絶似桃源夕陽過去樵聲盡¶
一箇獼猴出掩門¶
　　　不出¶
不出柴門三月彊亦無詩句答風光悠然自有深居樂¶
滿徑從教春草長¶
　　　無心¶
出本無心倦即歸悠悠天地一支離此真難與時人說¶
<pb:KR4d0372_WYG_012-7a>¶
惟有山雲乃得知¶
　　　秋曉訪菊¶
醉陶為爾早辭官醒屈曽將當夕餐我愛露叢深似染¶
曉尋特地犯清寒¶
　　　落葉¶
落葉重重與砌平流泉澹澹入池清無人識我無人到¶
獨自吟詩獨自行¶
　　　不留塵物¶
<pb:KR4d0372_WYG_012-7b>¶
不畱塵物涴吾清更喜官中無姓名淡飯麄衣随處樂¶
登山臨水一身輕¶
　　六言絶句¶
　　　湖上雨中晚歸¶
冷澹一堤枯栁孤髙九里寒松行盡北山煙雨白雲深¶
處聞鐘¶
　　　秋思¶
聴說相思情緒難禁最是秋時燕去重増别恨鴈来不¶
<pb:KR4d0372_WYG_012-8a>¶
報歸期¶
　　　山樓夜¶
月滿千重林壑人凭一曲䦨干但覺衣襟徴潤不知風¶
露髙寒¶
　　　扁舟夜返¶
扁舟頗多幽趣孤月正照寒沙曲渚回塘深處青燈竹¶
屋誰家¶
　　　乆客¶
<pb:KR4d0372_WYG_012-8b>¶
落日回潮寂寞西風老栁蕭疎乆客自知津渡故人不¶
寄音書¶
　　　晚秋野外¶
隔岸茅茨低小臨溪草徑横斜楊栁已無餘葉芙蓉尚¶
有殘花¶
　　　野外¶
絶巘應蔵佛屋深源定有仙家風裏傳来清梵澗中流¶
出胡麻¶
<pb:KR4d0372_WYG_012-9a>¶
　　　春曉尋山家¶
石澗寒流不盡茅簷宿雨初晴幽客眠雲未起四時鳥¶
弄春聲¶
　　　夢覺¶
七十五聲更漏一千餘里鄉心夢裏分明歸去覺来無¶
處追尋¶
　　　書山水畫卷¶
逺浦漁舟若箇荒林草屋誰家不信丹青能爾分明鴈¶
<pb:KR4d0372_WYG_012-9b>¶
落平沙¶
　　　得性¶
得性賢於得禄歸山勝似歸朝飲澗肺腸清浄卧雲魂¶
夢逍遥¶
　　　闕題¶
大藥生自心田神方藴乎靈府不論火候抽添萬病自¶
然良愈¶
衆患皆因有欲一閒全得無聞心定常如止水身安不¶
<pb:KR4d0372_WYG_012-10a>¶
喜行雲¶
飲罷唯圖睡快老来不作書癡一味古人糟粕誰能更¶
辨醇醨¶
吾生本不識字人謂吾詩入微萹章聊復爾耳止觀然¶
猶庶㡬¶
　　五言排律¶
　　　剡源山房¶
茅屋小於船寒宵此㑹偏苦吟因靜得幽思與閒便斷¶
<pb:KR4d0372_WYG_012-10b>¶
壁棲雲氣虛窻閉篆煙帖殘重補畫琴老不勝絃畵軸¶
塵為古茶鑪火自然細泉膠莧腹凍鶴堕松巔石皷鳴¶
如磬甆缾色類鉛雪明燈燄减風逺漏聲傳䑕黠窺人¶
走僮頑背客眠骨清神欲脫興逸語猶顛野性終應在¶
浮名豈足纒欲從支遁隠未有買山錢¶
　　　和盧推官中秋遇雨¶
秋中唯此夕雨蔽月圓時握管沉幽思臨軒失舊期孤¶
燈花謾落良㑹信成虧宋玉悲潛長安仁鬢亦衰簷聲¶
<pb:KR4d0372_WYG_012-11a>¶
愁裏滴星度暗中移到曉休臨鑑霜髯只自欺¶
　　　錢塘晚渡别友¶
寒月照沙頭輕風引客舟掛㠶重曠望舉櫂復夷猶地勢¶
連吴越星躔次斗牛鴈煙縈别思漁火㸃鄉愁雙鬢誰¶
憐白單衣自怯秋明朝定相憶獨上水邉樓¶
　　　同諸友尋幽登飛来峯¶
湖際山何限飛来獨著名玲瓏疑鬼鑿&KR0886;崒自天成猿¶
去猶存洞龍歸尚有泓樹因含玉潤泉為煉丹清桂子¶
<pb:KR4d0372_WYG_012-11b>¶
排空落蓮花浥露擎鷲形傳佛國靈應動神京翻譯賢¶
人迹稽㽞隠者情脩藤垂萬嵗孤石記三生夜講臺偏¶
古春風檜重榮賓王辭可訊慧理塔難平客至心多戀¶
僧居慮自輕躋攀雖詰屈臨眺獨髙明觀闕雄三島衣¶
冠邁百城東南且行在西北待經營溟漲無涯涘江流¶
但注傾一時歸眼界終古播詩聲¶
　　　晚歩¶
晚䇿信所往幽懐那可窮孤村流水外古木亂山中雨¶
<pb:KR4d0372_WYG_012-12a>¶
過天容浄風收地籟空淡煙歸獨鳥深澗飲長虹日下¶
青峯表潮生滄海東光吞羣象沒氣混百川雄㭬杙知¶
樵子乗舟識釣翁閒身天與健蕭散復誰同¶
　　　馮深居挽詞¶
天地一深翁匡廬氣所鍾親傳厚齋業優得考亭宗勁¶
莭霜崖竹髙標雪嶠松滄溟含雅量干莫避辭鋒元老¶
皆知敬憸夫獨不容畏塗嘗跌足道院蹔潛縱寃白州¶
麾晚身亡奠斝重魂應歸帝所人盡哭堂封有道存方¶
<pb:KR4d0372_WYG_012-12b>¶
册無名上景鐘死生今隔異湖海昔過從芻束無繇致¶
愁凝五老峯¶
　　　星諸兄挽詞¶
吾宗老兄弟夫子最髙明問學窮根柢公忠出性情夙¶
能全至孝元不念脩程道自成均重身由射䇿榮把麾¶
聞列郡持槖貳春卿得請還山早居家舊疾平正安琳¶
館樂忽報玉樓成死後名逾盛生前志未行他年如定¶
諡諡號决當清¶
<pb:KR4d0372_WYG_012-13a>¶
　　　閒居多暇追叙舊遊成一百十韻¶
予生駑且鈍良御謾加鞭蹇歩常居後長途靡克前於¶
焉辭里塾竟爾向林泉魯誥方擩嚌真乗又賾研孳孳¶
羞愒日矻矻自窮年靈嶽言猶在天台筆巳専𤣥珠因¶
象得祖印以心傳終覺符深妙初非離簡編連環資講¶
貫涵泳藉詩萹斷斷無他技愔愔合自然從来憎繫屬¶
其肯望陶甄謬忝諸公識常推衆客先嵗時頻問勞旦¶
夕競招延有意行方外因思去日邊書探禹穴古鑑入¶
<pb:KR4d0372_WYG_012-13b>¶
賀湖漣巖壑争竒秀涇溪互屬聫鄞江浮汗澷雪竇踏¶
雲煙曠望方壺表髙躋太白巔石橋誇聖所華頂歴星¶
躔羽洞僊蹤秘丹丘地勢偏搘笻踰絶嶠杭葦下中川¶
秋蕩懐康樂春池憶恵連尋猿過翠壁訪鶴列青田古¶
郡名存栝仙都頂有蓮江峯何嵂崒馮嶺足迍邅建涉¶
東閩劇茶從北苑煎武夷循窈窱九曲愛回漩境接三¶
山勝名随歴代遷層巒無間斷一水自蜿蜒雪皷何深¶
秀滄溟可泝㳂衣冠常繼踵魚蟹不論錢正欲登衡霍¶
<pb:KR4d0372_WYG_012-14a>¶
無端信杜鵑遊情方稍稍歸思忽翩翩𤣥笠纔加首青¶
藜亦在肩未窮交廣際俄返浙淮埏姑蔑墟難辯金華¶
洞可穿爛柯人巳徃起石事堪箋新定人民質桐廬物¶
象妍閒詢吟士室重扣釣臺舷風壤連吴越雲山異隴¶
汧富春聊憇止古霅又周旋二水来天目千峯列地[田*耎]¶
麥畦螽揖揖桑野蠋蜎蜎湖石偏求潤山茅競摘鮮毘¶
陵季子邑陽羡蜀僊佃恵阜泉宜瀹侯堂檜不蹎醜梨¶
生檇李佳紙出由拳漸聴華亭鶴將求瀚海鱣闔廬當¶
<pb:KR4d0372_WYG_012-14b>¶
日覇郛郭入門堅許越夫差誤逃吴太伯賢唯應希范¶
蠡不必慕成鱄鐵甕州形固金陵王氣宣山回石頭壯¶
江下海門遄南北兹為限英雄孰觧填千齡難致詰六¶
代自相挻極目傷京汴懸情比澗瀍未歸文武業猶慕¶
蟻羊羶今古雖興廢山川但幅&KR0695;地多秦漢迹碑少晉¶
唐鐫題詠詩三百經行路四千豺狼頻犯軛蛟鰐屢驚¶
船曉發蒙霜露宵投閱望弦徃来唯適興遊戯豈離禪¶
身外無餘嗜行中頗自便雲山期浪跡輦寺廹充貟唯¶
<pb:KR4d0372_WYG_012-15a>¶
曰通宗說何曽問陌阡短長皆以度輕重必於權苦節¶
貞徒爾䜛人不舍旃菲萋成貝錦海嶽起埃㳙事變安¶
能測寃深豈易湔采苓空自賦齧蘖竟誰憐悲寢難成¶
夢愁餐不下咽中心誠匪石直道信如絃白首将沈穽¶
丹忱遂格天釋然消怨結劃爾脫拘攣彼舌知何用吾¶
生固獨全青雲非所覬白日且髙眠頗覺閒情逸渾無¶
俗累牽餘生今老矣此地盍終焉杖為看山拄裳因涉¶
澗褰祗堪朋鹿豕庻免懼鷹鸇于以存吾拙休教謂我¶
<pb:KR4d0372_WYG_012-15b>¶
儇淺深随象兔飛躍任魚鳶門小無三逕居幽止數椽¶
調琴新得譜坐客舊無氈旨蓄常留甕胡麻或滿篅但¶
令山在目肯頋雪盈顛野飯忘精鑿山肴畧豆籩未嘗¶
嫌菲薄自足養衰孱陋室茅充瓦寒衣艾當綿冷非塵¶
境外静是悟因縁盡棄殘書帙唯留古硯甎雲歸多在¶
樹泉落自成淵孤鶻翻霄健羣猱上木獧水邊梅的皪¶
雨際竹嬋娟貞勁期松柏芳馨尚葯荃草間龍腦出木¶
末兎絲懸澹若忘吾我蕭然去糾纒已能齊指馬豈復¶
<pb:KR4d0372_WYG_012-16a>¶
記蹄筌元自師調御還曽訊偓佺無心方契佛有藥未¶
為仙置窟嗟毚兎遺身愛蛻蟬岸登當捨筏卜妄不須¶
篿覔句歸陶謝觀空體竺乾性天宜爽朗戒月要孤圓¶
病起形神改年加膂力愆齒疎亡兩版面瘠露雙顴百¶
嵗人應少諸塵相盡捐客来歌九辨僧至說三𤣥白石¶
常同煮青葵亦共搴虛懐本無取那得更悁悁¶
　　　閒興¶
分得此生閒於今老更頑心終如白水身不離青山拙¶
<pb:KR4d0372_WYG_012-16b>¶
性從人誚前詩或自刪衡門深草色壊衲上苔斑雖有¶
貧居樂猶聞世道艱皇天如有意㑹見古風還¶
　　　不出¶
晚暮衰慵劇因尋此地居山深常見鹿溪淺少蔵魚野¶
徑歸煙僻寒窻映水虛松枯生蘚遍梅老著花疎對月¶
空塵翳眠雲晤卷舒以閒消苑結因静得真如兀坐多¶
凭几徐行不用車公卿誰識我猿鶴最知予善賈休沽¶
玉全生願作樗終身期不出頗自愛吾廬¶
<pb:KR4d0372_WYG_012-17a>¶
　　騷¶
　　　為清渭濱作雪深室歌¶
　梅林三徳寺清渭濱扁所居室曰雪深潛山老叟見¶
　之而喜喜而與之言曰六合之内草木萬殊桃李媚¶
　春而轉眼淪漠蒲栁憚秋而掃跡披靡以無堅操故¶
　人皆賤之唯梅不然如巢許軰介然獨立雖春光駘¶
　蕩羣卉葩艷而不能誘之使從泊如也雖寒風栗烈¶
　氷雪凌厲而不能脅之使沮雪愈深精神愈清勁寒¶
<pb:KR4d0372_WYG_012-17b>¶
　英玉潔暗香澹如此其所以為梅而異於衆芳也孟¶
　軻氏謂富貴不能滛威武不能屈為大丈夫者得非¶
　有取於梅與知子之志可尚也已乃載歌曰¶
積雪兮深深萬卉兮消沈梅獨花兮水之隂容斯静兮¶
暗暗香斯清兮不滛有孤操兮慰予心為髙歌兮詔主¶
林¶
　　　放鶴操¶
相彼胎禽兮有志凌霄翦翎鎩翼兮羈縻於籠牢為時¶
<pb:KR4d0372_WYG_012-18a>¶
人之近玩兮中心欝陶有髙人兮逆知其然養成羽儀¶
兮縱之於千仭之巔使全其性兮逍遥乎九天九天之¶
髙分穹窿鶴之樂兮融融維髙人之徳兮與天無窮¶
　　記¶
　　　杭州薦福寺記¶
予備覽前載惟道徳不可泯沒與天地相終始凡見聞¶
者中心悦服捐所重而歸之是以大通成道十方梵天¶
皆獻宫殿請轉法輪迦文利見祗陀給孤施園樹而為¶
<pb:KR4d0372_WYG_012-18b>¶
施教之地四依垂世盖亦有焉惟師慧基者世為餘杭¶
郡人姓吕氏生劉宋文帝朝㓜即穎悟不藉師保年甫¶
志學啓帝求度所對允愜勑許入道棲志法門立行精¶
苦徧歴講肆洞解羣經小品法華思益維摩金剛勝髪¶
皆探賾幽微専美當世至蕭齊時司徒竟陵文宣王子¶
良訪以法華宗旨師為著義疏王飡服法味不忘於心¶
舊愛郡之海昌邑西安義里清絶閒逺緑水四環嘗置¶
别館為觀遊之所未幾易以為安義寺奉師講演時武¶
<pb:KR4d0372_WYG_012-19a>¶
帝永明二年也唐武宗㑹昌五年廢宣宗大中十二年¶
復興之迨宋有天下真宗祥符元年遂改今額自始建¶
于今餘七百年宫殿樓閣所以崇佛莊嚴視舊有加粥¶
魚齋鼓以時考擊其徒多宏天台圎宗篤信是道雍雍¶
肅肅不犯律儀一鄉之人罔不敬慕得非基師道徳致¶
效也歟古之王公貴人數踰億兆沙門釋子猶或過之¶
如飄風浮塵随世磨滅有聞於後者詎幾向使文宣不¶
能以地奉基基不能講宣化誘今亦無所稱焉惟其神¶
<pb:KR4d0372_WYG_012-19b>¶
交道契成此梵刹故使過者咸以手加額而言曰此王¶
者之故址佛子之道塲歴年萬世其名永垂以此視彼¶
不猶愈乎至元乙酉夏五月法堂再新寳寺僧西岑師¶
教倡募之力也教字仲修傳智者道分座白雲出世蓮¶
峯講席久與予遊以院碣舊燬慮來者昧其所從而怠¶
於紹述請叙始末於石冀異日可稽亦以勸勵予喜仲¶
修能不替其先復思淑諸後裔厥志拳拳故樂為書之¶
